Virsi 005

1.Te laaksot, notkot, nouskaa,
te vuoret, vaipukaa!
Jumalan kansan toivo
nyt täyttymyksen saa.
Hän saapuu, kuninkaamme
ja rauhanruhtinaamme.
Siunattu olkoon hän,
ken meille tuo elämän.

2.Luoksesi, Siion, saapuu
vanhurskas auttaja.
Tie vaattein, lehvin peitä
ja huuda riemusta.
Hänelle kiitos anna
ja laula: Hoosianna!
Siunattu olkoon hän,
ken meille tuo elämän.

3.Tee tietä Kristukselle
keskelle kansojen,
kun kaipaa ihmiskunta
jo päivää autuuden.
Siis soikoon riemuisasti
maailman ääriin asti:
Siunattu olkoon hän,
ken meille tuo elämän.

4.Ei saavu mahtavasti
hän joukoin korskehin,
vaan vastustajat kaikki
hän kaataa kuitenkin.
Hän voittaa kärsimällä,
on Hengen miekka hällä.
Siunattu olkoon hän,
ken meille tuo elämän.

5.Torjutko Messiaasi,
oi kansa sokea,
kun tästä maailmasta
ei ole valtansa?
Maailma turhin toimin
taistelee omin voimin.
Siunattu olkoon hän,
ken meille tuo elämän.

6.Isänsä istuimelta
hän kaiken vallan saa.
Hän Hengellänsä ohjaa,
valollaan valloittaa.
Ja valtakunta Herran
on vahva, voittaa kerran.
Siunattu olkoon hän,
ken meille tuo elämän.