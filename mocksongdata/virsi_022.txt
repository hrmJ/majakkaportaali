Virsi 022

1.Sinua, Jeesus, kiitämme,
tulit kaltaiseksemme.
Neitseestä synnyit puhtaasta
päästämään meidät pahasta.
Kyrieleis!

2.On Isän Poika ainoa
lapsi seimivuoteella.
Jumalan hyvyys ikuinen
on tullut muotoon ihmisen.
Kyrieleis!

3.On Herra taivaitten ja maan
Marialla helmassaan.
Alentui Herra köyhäksi
tullakseen köyhän turvaksi.
Kyrieleis!

4.Vanhurskauden aurinko
maailmalle koittaa jo.
Se yömme muuttaa päiväksi
ja meidät valon lapsiksi.
Kyrieleis!

5.Jumalan Poika taivaasta
nyt on meillä vieraana.
Hän tahtoo meidät autuuteen
luoksensa viedä taivaaseen.
Kyrieleis!

6.Hän kulki täällä köyhänä,
laupiaana, nöyränä.
Hän rikkaus on syntisten,
vie meidät joukkoon enkelten.
Kyrieleis!

7.Ilmestyi Herran rakkaus,
täyttyi armolupaus.
Siis, pyhät kaikki, riemuitkaa
ja Herraa kunnioittakaa.
Kyrieleis!