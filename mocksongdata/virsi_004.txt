Virsi 004

1.Iloitse, morsian,
ja riennä vastahan.
Hän saapuu, kuninkaasi,
sun, Siion, ruhtinaasi.
Nyt Herrallesi kanna
ylistys, hoosianna!

2.Hän riemusaatossaan
käy aasi ratsunaan.
Näin hallitsija taivaan
alhaalla kulkee aivan.
Nyt Herrallesi kanna
ylistys, hoosianna!

3.Tie peitä vaatteilla
ja palmunoksilla,
ja riemulauluillasi
tervehdi Kristustasi.
Nyt Herrallesi kanna
ylistys, hoosianna!

4.Hän, nöyrä, hiljainen,
Herramme suloinen,
tuo meille lahjojansa
ja kruunaa armollansa.
Nyt Herrallesi kanna
ylistys, hoosianna!

5.Hän voitti saatanan,
löi vallat kuoleman
ja saarnaa rauhaa meille
synteihin langenneille.
Nyt Herrallesi kanna
ylistys, hoosianna.

6.Näin kihlaa itselleen
hän sinut omakseen,
hän orjuudesta ostaa
ja kunniaansa nostaa.
Nyt Herrallesi kanna
ylistys, hoosianna!

7.Jo portit aukaise
rakkaalle vieraalle.
Hän tahtoo tänne tulla
ja omanasi olla.
Nyt Herrallesi kanna
ylistys, hoosianna!

8.Siis ilomielellä
äänesi ylennä
armonsa kiitokseksi,
uhriksi mieluiseksi.
Nyt Herrallesi kanna
ylistys, hoosianna!

9.Ja äänin kirkkahin
myös pienet lapsetkin
ja kaikki Herran kansa
näin tuokoot kiitostansa.
Nyt Herrallesi kanna
ylistys, hoosianna!