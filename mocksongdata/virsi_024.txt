Virsi 024

1.Kas, yöllä paimenille
taivaan enkeli
sanoman pelkääville
suuren ilmoitti.
Eijaa, laulakaa!
Lunastetut olemme
kahleista kuoleman.

2.Jo syntyi ennustettu
meille Messias,
tuo kauan odotettu
Kristus-kuningas.
Eijaa, laulakaa!
Lunastetut olemme
kahleista kuoleman.

3.Ja viestin tuojaan yhtyi
kuoro enkelten,
kun Kristus tänne syntyi,
autuus ihmisten.
Eijaa, laulakaa!
Lunastetut olemme
kahleista kuoleman.

4.Hän luopui taivaastansa,
syntyi köyhäksi
ja teki aarteillansa
meidät rikkaiksi.
Eijaa, laulakaa!
Lunastetut olemme
kahleista kuoleman.

5.On tullut Herra taivaan
palvelijaksi.
Näin Luoja suostui vaivaan,
luodut lunasti.
Eijaa, laulakaa!
Lunastetut olemme
kahleista kuoleman.

6.Soi aina kiitoksemme,
Isä armias,
kun Vapahtajaksemme
annoit ainoas.
Eijaa, laulakaa!
Lunastetut olemme
kahleista kuoleman.

7.Ja kiitos, armon tuoja,
Kristus, kuningas,
ja uuden toivon luoja,
Henki laupias!
Eijaa, laulakaa!
Lunastetut olemme
kahleista kuoleman.

(teksti)