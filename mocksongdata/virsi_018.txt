Virsi 018

1.Nyt ilovirttä veisaten
me kiittäkäämme riemuiten.
Suuri Jumalamme
on pieni lapsi tallissa.
Kristus, auttajamme,
nyt aurinkona kirkkaana
loistaa ilonamme
seimen oljilla.

2.Sun puolees, Jeesus, veljemme,
nyt ylennämme mielemme.
Rauhanruhtinaamme,
voit lohduttaa ja uudistaa.
Sinulta me saamme
jo uuden riemun hunajaa.
Anna, kuninkaamme,
voimaa rakastaa.

3.Oi Isän suuri rakkaus,
oi Pojan suuri laupeus!
Synti sortaa meitä,
kun lankeemus toi turmion.
Jeesus eksyneitä
nyt auttaa alta tuomion,
laumaansa ei heitä,
uskollinen on.

4.Oi taivaan riemu verraton,
kun Jeesus aurinkona on.
Enkeljoukko soittaa
ja uutta virttä lauletaan.
Uusi päivä koittaa,
ei saavu ilta milloinkaan.
Riemut kaikki voittaa
juhla kuninkaan.