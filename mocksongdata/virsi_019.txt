Virsi 019

1.Syntyi tänne Jumala
neitsehestä puhtaasta.
Sana tuli lihaksi,
rikas tuli köyhäksi.
Kiitos olkoon Jumalan,
kun hän saapui Pojassaan
armahtamaan luotujaan.

2.Paimenet nyt valvovat,
enkeliltä kuulevat:
Syntynyt on lapsonen,
Vapahtaja ihmisten.
Kiitos olkoon Jumalan,
kun hän saapui Pojassaan
armahtamaan luotujaan.

3.Halvan tallin hämärään
lähtevät he etsimään.
Siellä nukkuu seimessä
maan ja taivaan tekijä.
Kiitos olkoon Jumalan,
kun hän saapui Pojassaan
armahtamaan luotujaan.

4.Äidin rintaa tarvitsee
hän, ken kaikki ravitsee.
Lapsi hän on turvaton,
vaikka kaiken Herra on.
Kiitos olkoon Jumalan,
kun hän saapui Pojassaan
armahtamaan luotujaan.

5.Yli ymmärryksemme
todella käy armo se,
jonka Herra tarjoaa,
langenneille lahjoittaa.
Kiitos olkoon Jumalan,
kun hän saapui Pojassaan
armahtamaan luotujaan.

6.Tätä taivaan armoa
nauttikaamme uskossa.
Siinä meillä autuus on,
riemu puhdas, loputon.
Kiitos olkoon Jumalan,
kun hän saapui Pojassaan
armahtamaan luotujaan.

7.Auta, Jeesus, että me
juhlaasi nyt vietämme
kunniaksi nimesi,
elämämme voimaksi.
Kiitos olkoon Jumalan,
kun hän saapui Pojassaan
armahtamaan luotujaan.